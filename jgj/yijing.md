# 能斷金剛般若波羅蜜多經
唐三藏法師 義淨 奉制譯
## 法會因由
如是我聞：
一時， ^1a

薄伽梵在名稱大城戰勝林施孤獨園，
與大苾芻眾千二百五十人俱，及大菩薩眾。 ^1b

爾時，世尊於日初分時，著衣持缽，
入城乞食。 ^1c

次第乞已，
還至本處。
飯食訖，收衣缽，洗足已，
於先設座，跏趺端坐，正念而住。 ^1d

時，諸苾芻來詣佛所，頂禮雙足，右繞三匝，退坐一面。 ^1e
## 善現啟請

（缺譯） ^2a

爾時，具壽妙生
在大眾中，
承佛神力，即從座起，偏袒右肩，右膝著地，合掌恭敬，白佛言： ^2b

希有，世尊！希有，善逝！
如來、應、正等覺，能以最勝利益，益諸菩薩；
能以最勝付囑，囑諸菩薩。 ^2c

世尊！若有發趣菩薩乘者，
云何應住？云何修行？云何攝伏其心? ^2d

佛告妙生：善哉、善哉！如是、如是！如汝所說， ^2e

如來以勝利益，益諸菩薩；
以勝付囑，囑諸菩薩。 ^2f

妙生，汝應諦聽，極善作意，
吾當為汝分別解說！
若有發趣菩薩乘者，應如是住、如是修行、如是攝伏其心。」 ^2g

妙生言：「唯然，世尊！」願樂欲聞。 ^2h
## 大乘正宗
佛告妙生：若有發趣菩薩乘者，當生如是心， ^3a

所有一切眾生之類，
若卵生、胎生、濕生、化生、
若有色、無色、有想、無想、非有想非無想，
盡諸世界所有眾生，如是一切，我皆令入無餘涅槃而滅度之； ^3b

雖令如是無量眾生證圓寂已，而無有一眾生入圓寂者。 ^3c

何以故？妙生，若菩薩有眾生想者，則不名菩薩。 ^3d

所以者何？由有我想、眾生想、壽者想，更求趣想故。 ^3e
## 妙行無住
復次，妙生，
菩薩不住於事應行布施，不住隨處應行布施； ^4a

不住色、聲、香、味、觸、法，應行布施。 ^4b

妙生，菩薩如是布施，乃至相想亦不應住。 ^4c

何以故？由不住施，福聚難量。 ^4d

妙生！於汝意云何，東方虛空，可知量不？ ^4e

妙生言：不爾，世尊！ ^4f

南西北方、四維上下、十方虛空，可知量不？ ^4g

妙生言：不爾，世尊！ ^4h

妙生！菩薩行不住施所得福聚，不可知量，亦復如是。 ^4i

## 如理實見
妙生！於汝意云何，可以具足勝相觀如來不？ ^5a

妙生言：不爾，世尊，不應以勝相觀於如來！ ^5b

何以故？如來說勝相，即非勝相。 ^5c

（缺譯） ^5d

妙生！所有勝相，皆是虛妄！若無勝相，即非虛妄！是故應以勝相、無相觀於如來！ ^5e
## 正信希有
妙生言： ^6a

世尊！頗有眾生，於當來世，後五百歲，正法滅時，聞說是經，生實信不？ ^6b

佛告妙生：莫作是說：
『頗有眾生，於當來世，後五百歲，正法滅時，聞說是經，生實信不？』 ^6c

妙生！當來之世有諸菩薩具戒、具德、具慧； ^6d

（缺譯） ^6e

而彼菩薩，非於一佛承事供養、植諸善根， ^6f

已於無量百千佛所而行奉事，植諸善根。 ^6g

是人乃能於此經典，生一信心。 ^6h

妙生！如來悉知是人、悉見是人。彼諸菩薩當生、當攝無量福聚。 ^6i

何以故？由彼菩薩無我想、眾生想、壽者想、更求趣想； ^6j

彼諸菩薩非法想、非非法想、非想非無想。 ^6k

何以故？若彼菩薩有法想，即有我執、有情執、壽者執、更求趣執。 ^6l

若有非法想，彼亦有我執、有情執、壽者執、更求趣執。 ^6m

妙生！是故，菩薩不應取法、不應取非法！ ^6n

以是義故，如來密意宣說筏喻法門。諸有智者，法尚應捨，何況非法！ ^6o
## 無得無說
（缺譯） ^7a

妙生，於汝意云何，如來於無上菩提有所證不，復有少法是所說不？ ^7b

妙生言：
如我解佛所說義，如來於無上菩提實無所證，亦無所說。 ^7c

何以故？佛所說法不可取、不可說，彼非法、非非法。 ^7d

何以故？以諸聖者皆是無為所顯現故。 ^7e
## 依法出生
妙生，於汝意云何，若善男子善女人，以滿三千大千世界七寶持用布施，得福多不？ ^8a

妙生言：甚多，世尊！ ^8b

何以故？此福聚者則非是聚，是故如來說為福聚福聚。 ^8c

妙生，若有善男子善女人以滿三千大千世界七寶持用布施； ^8d

若復有人，能於此經乃至一四句頌，若自受持、為他演說，以是因緣所生福聚極多於彼無量無數。 ^8e

何以故？妙生，由諸如來無上等覺從此經出，諸佛世尊從此經生。 ^8f

是故，妙生，佛法者，如來說非佛法，是名佛法。 ^8g
## 一相無相
妙生，於汝意云何，諸預流者頗作是念『我得預流果』不？ ^9a

妙生言：不爾，世尊！何以故？諸預流者無法可預，故名預流；
不預色、聲、香、味、觸、法，故名預流。 ^9b

世尊，若預流者作是念『我得預流果』者，則有我執、有情、壽者、更求趣執。  ^9c

妙生，於汝意云何，諸一來者頗作是念『我得一來果』不？  ^9d

妙生言：「不爾，世尊！何以故？由彼無有少法證一來性，故名一來。」 ^9e

「妙生，於汝意云何，諸不還者頗作是念『我得不還果』不？」 ^9f

妙生言：「不爾，世尊！何以故？由彼無有少法證不還性，故名不還。」 ^9g

「妙生，於汝意云何，諸阿羅漢頗作是念『我得阿羅漢果』不？」 ^9h

妙生言：「不爾，世尊！由彼無有少法名阿羅漢。
世尊，若阿羅漢作是念『我得阿羅漢果』者，則有我執、有情、壽者、更求趣執。 ^9i

世尊！如來說我得無諍住中最為第一。世尊！我是阿羅漢離於欲染，而實未曾作如是念：『我是阿羅漢』。 ^9j

世尊，若作是念『我得阿羅漢』者，如來即不說我妙生『得無諍住最為第一』。以都無所住，是故說我得無諍住得無諍住！」 ^9k
## 莊嚴淨土
「妙生，於汝意云何，如來昔在然燈佛所，頗有少法是可取不？」 ^10a

妙生言：「不爾，世尊！如來於然燈佛所，實無可取。」 ^10b

「妙生，若有菩薩作如是語『我當成就莊嚴國土』者，此為妄語！ ^10c

何以故？莊嚴佛土者，如來說非莊嚴，由此說為國土莊嚴。 ^10d

是故，妙生，菩薩不住於事、不住隨處、不住色、聲、香、味、觸、法應生其心；應生不住事心，應生不住隨處心，應生不住色、聲、香、味、觸、法心。 ^10e

「妙生！譬如有人，身如妙高山王。於意云何，是身為大不？」 ^10f

妙生言：「甚大，世尊！何以故？彼之大身，如來說為非身，以彼非有，說名為身。」 ^10g
## 無為福勝
「妙生，於汝意云何，如殑伽河中所有沙數，復有如是沙等殑伽河，此諸河沙寧為多不？」 ^11a

妙生言：「甚多，世尊！河尚無數，況復其沙！」 ^11b

「妙生，我今實言告汝，若復有人以寶滿此河沙數量世界，奉施如來，得福多不？」 ^11c

妙生言：「甚多，世尊！」 ^11d

「妙生，若復有人，於此經中受持一頌，并為他說，而此福聚勝前福聚無量無邊。 ^11h
## 尊重正教
妙生！若國土中，有此法門，為他解說，乃至四句伽他，當知此地，即是制底，一切天、人、阿蘇羅等皆應右繞而為敬禮。 ^12a

何況盡能受持、讀誦！ ^12b

當知是人，則為最上第一希有！又此方所即為有佛，及尊重弟子。」 ^12c
## 如法受持
（缺譯） ^13a

（缺譯） ^13b

「妙生，於汝意云何，頗有少法是如來所說不？」 ^13c

妙生言：「不爾，世尊！無有少法是如來所說。」 ^13d

「妙生，三千大千世界所有地塵，是為多不？」 ^13e

妙生言：「甚多，世尊！」 ^13f

「何以故？諸地塵佛說非塵，故名地塵；此諸世界佛說非界，故名世界。」 ^13g

「妙生，於汝意云何，可以三十二大丈夫相觀如來不？」 ^13h

妙生言：「不爾，世尊，不應以三十二相觀於如來！
何以故？三十二相，佛說非相，是故說為大丈夫相。」 ^13i

「妙生，若有男子女人，以殑伽河沙等身命布施；
若復有人，於此經中受持一頌，并為他說。其福勝彼，無量無數。」 ^13j
## 離相寂滅
爾時，妙生聞說是經，深解義趣，涕淚悲泣而白佛言： ^14a

「希有，世尊！我從生智以來，未曾得聞如是深經！」「世尊，當何名此經，我等云何奉持？」佛告妙生：「是經名為『般若波羅蜜多』，如是應持。
何以故？佛說般若波羅蜜多，則非般若波羅蜜多。」 ^14b

世尊，若復有人聞說是經，生實想者，當知是人最上希有！
世尊，此實想者，即非實想，是故如來說名實想實想。 ^14c

世尊，我聞是經，心生信解，未為希有。
若當來世，有聞是經，能受持者，是人則為第一希有！ ^14d

何以故？彼人無我想、眾生想、壽者想、更求趣想。 ^14e

所以者何？世尊，我想、眾生想、壽者想、更求趣想，即是非想。 ^14f

所以者何？諸佛世尊，離諸想故。」 ^14g

「妙生，如是、如是！
若復有人得聞是經，不驚、不怖、不畏，當知是人第一希有！ ^14h

何以故？妙生，此最勝波羅蜜多是如來所說，諸波羅蜜多如來說者，即是無邊佛所宣說，是故名為最勝波羅蜜多。 ^14i

妙生，如來說忍辱波羅蜜多，即非忍辱波羅蜜多。 ^14j

何以故？如我昔為羯陵伽王割截支體時，無我想、眾生想、壽者想、更求趣想。我無是想，亦非無想。 ^14k

所以者何？我有是想者，應生瞋恨。 ^14l

妙生，又念過去，於五百世作忍辱仙人。我於爾時，無如是等想。 ^14m

是故，應離諸想發趣無上菩提之心，
不應住色、聲、香、味、觸、法，都無所住而生其心；不應住法，不應住非法應生其心。 ^14n

何以故？若有所住，即為非住！
是故佛說：『菩薩應無所住而行布施。』  ^14o

妙生，菩薩為利益一切眾生，應如是布施。 ^14p

此眾生想即為非想；彼諸眾生即非眾生。
何以故？諸佛如來離諸想故。 ^14q

妙生，如來是實語者、如語者、不誑語者、不異語者。 ^14r

妙生，如來所證法及所說法，此即非實非妄。 ^14s

妙生，若菩薩心住於事而行布施，如人入闇則無所見； ^14t

若不住事而行布施，如人有目，日光明照，見種種色。是故菩薩不住於事應行其施。 ^14u

妙生，若有善男子、善女人能於此經受持、讀誦、為他演說，如是之人，佛以智眼悉知、悉見，當生當攝無量福聚。 ^14v
## 持經功德
妙生，若有善男子、善女人，初日分以殑伽河沙等身布施，
中日分復以殑伽河沙等身布施，
後日分亦以殑伽河沙等身布施，
如是無量百千萬億劫以身布施；
若復有人聞此經典，不生毀謗。其福勝彼。何況書寫、受持、讀誦、為人解說！
妙生，是經有不可思議、不可稱量無邊功德！
如來為發大乘者說、為發最上乘者說！
若有人能受持、讀誦、廣為他說，如來悉知、悉見是人！
皆得成就不可量、不可稱、不可思議福業之聚！
當知是人，則為以肩荷負如來無上菩提！
何以故？妙生，若樂小法者,
則著我見、眾生見、壽者見、更求趣見，
是人若能讀誦、受持此經，無有是處！
妙生，所在之處若有此經，當知此處則是制底一切世間天、人、阿蘇羅所應恭敬，作禮圍繞，以諸香花供養其處！ 
## 能淨業障
妙生，若有善男子善女人，於此經典受持、讀誦、演說之時，或為人輕辱。
何以故？妙生，當知是人於前世中造諸惡業，應墮惡道，由於現在得遭輕辱，此為善事，能盡惡業，速至菩提故！
妙生！我憶過去過無數劫，在然燈佛先，得值八十四億那庾多佛，悉皆供養承事，無違背者！
若復有人於後五百歲，正法滅時，能於此經受持、讀誦、解其義趣、廣為他說，
所得功德，以前功德比此功德百分不及一，千萬億分、算分、勢分、比數分、因分、乃至譬喻，亦不能及！
妙生，我若具說受持讀誦此經功德，或有人聞，心則狂亂，疑惑不信！
妙生，當知是經不可思議！其受持者應當希望不可思議所生福聚！」
## 究竟無我
復次，妙生白佛言：「世尊，若有發趣菩薩乘者，應云何住、云何修行、云何攝伏其心？」
 佛告妙生：「若有發趣菩薩乘者，當生如是心，
『我當度脫一切眾生，悉皆令入無餘涅槃，
雖有如是無量眾生證於圓寂，而無有一眾生證圓寂者。』
何以故？妙生，若菩薩有眾生想者，則不名菩薩！
所以者何？妙生，實無有法，可名發趣菩薩乘者！」
「妙生，於汝意云何，如來於然燈佛所，頗有少法是所證不？」
妙生言：「如來於然燈佛所，無法可證而得菩提！」
佛言：「如是、如是！
妙生，實無有法，如來於然燈佛所，有所證悟得大菩提！
若證法者，然燈佛則不與我授記：『摩納婆！汝於來世，當得作佛，號釋迦牟尼。』
以無所得故，然燈佛與我授記：『當得作佛，號釋迦牟尼。』
何以故？妙生，言如來者，即是實性真如之異名也！




妙生，若言『如來證得無上正等覺』者，是為妄語！何以故？實無有法，如來證得無上正覺！
妙生，如來所得正覺之法，此即非實非虛。
是故佛說一切法者，即是佛法！
妙生，一切法一切法者，如來說為非法，是故如來說一切法者，即是佛法！」
「妙生，譬如丈夫，其身長大。」
妙生言：「世尊，如來說為大身者，即說為非身，是名大身。」
佛告妙生：「如是、如是！若菩薩作是語『我當度眾生令寂滅』者，則不名菩薩！
妙生，頗有少法，名菩薩不？」
答言：「不爾，世尊！」

妙生，是故如來說，『一切法無我、無眾生、無壽者、無更求趣』。
妙生，若有菩薩言：『我當成就佛土嚴勝佛土嚴勝』者，
如來說為非是嚴勝，是故如來說為嚴勝。
妙生，若有信解一切法無性、一切法無性者，如來說名真是菩薩、菩薩！」
## 一體同觀
「妙生，於汝意云何，如來有肉眼不？」
妙生言：「如是，世尊！如來有肉眼！」
「如來有天眼不？」
「如是，世尊！如來有天眼！」
「如來有慧眼不？」
「如是，世尊！如來有慧眼！」
「如來有法眼不？」
「如是，世尊！如來有法眼！」
「如來有佛眼不？」
「如是，世尊！如來有佛眼！」


「妙生，於汝意云何，如殑伽河中所有沙數，復有如是沙等殑伽河，隨諸河沙有爾所世界，是為多不？」
妙生言：「甚多，世尊！」 
「妙生，此世界中所有眾生種種性行，其心流轉，我悉了知。
何以故？妙生，心陀羅尼者，如來說為無持，由無持故，心遂流轉！
何以故？妙生，過去心不可得、未來心不可得、現在心不可得！」
## 法界通化
「妙生，於汝意云何，若人以滿三千大千世界七寶布施，是人得福多不？」
妙生言：「甚多，世尊！」

妙生，若此福聚是福聚者，如來則不說為福聚福聚！」
## 離色離相
「妙生，於汝意云何，可以色身圓滿觀如來不？」
「不爾，世尊！不應以色身圓滿觀於如來！
何以故？色身圓滿色身圓滿者，如來說非圓滿，是故名為色身圓滿！」
「妙生，可以具相觀如來不？」
「不爾，世尊！不應以具相觀於如來！
何以故？諸具相者，如來說非具相，是故如來說名具相！」
## 非說所說
「妙生，於汝意云何，如來作是念：『我說法』耶？」

「汝勿作是見！若言如來有所說法者，則為謗我！
何以故？言說法說法者，無法可說，是名說法！」
妙生白佛言：
「世尊，於當來世，頗有眾生，聞說是經，生信心不？」
佛告妙生：「有生信者，彼非眾生，非非眾生！
何以故？眾生眾生者，如來說非眾生，是名眾生！」
## 無法可得
「妙生！於汝意云何，佛得無上正等覺時，頗有少法所證不？」 
妙生言：
「實無有法，是佛所證！」
佛告妙生：「如是、如是！此中無有少法可得，故名無上正等菩提！
## 淨心行善
妙生，是法平等，無有高下，故名無上正等菩提！
以無我、無眾生、無壽者、無更求趣性，其性平等，故名無上正等菩提！
一切善法皆正覺了，故名無上正等正覺！
妙生，善法者，如來說為非法，故名善法！
## 福智無比
妙生，若三千大千世界中所有諸妙高山王，如是等七寶聚，有人持用布施；
若復有人於此經中乃至一四句頌，若自受持及為他說。以前福聚比此福聚，假令分此以為百分，彼亦不能及一分，或千分億分、算分、勢分、數分、因分，乃至譬喻亦不能及一！」
## 化無所化
「妙生，於汝意云何，如來度眾生不？汝莫作是見『如來度眾生』！
何以故？曾無有一眾生是如來度者！
若有眾生是如來度者，如來則有我見、眾生見、壽者見、更求趣見！
妙生，我等執者，如來說為非執，而諸愚夫，妄為此執！
妙生，愚夫眾生，如來說為非生，故名愚夫眾生！」
## 法身非相
「妙生，於汝意云何，應以具相觀如來不？」
「不爾，世尊！不應以具相觀於如來！」
「妙生，若以具相觀如來者，轉輪聖王應是如來。是故，不應以具相觀於如來，應以諸相非相觀於如來！」

爾時，世尊而說頌曰：
^gatha「若以色見我．以音聲求我．是人起邪觀，^gatha不能當見我。
^gatha應觀佛法性．即導師法身，^gatha法性非所識．故彼不能了。」
## 無斷無滅
「妙生，諸有發趣菩薩乘者，其所有法是斷滅不？
汝莫作是見！
何以故？

趣菩薩乘者，其法不失！
## 不受不貪
妙生，若有男子女人，以滿殑伽河沙世界七寶布施；
若復有人，於無我理、不生法中，得忍解者，所生福聚極多於彼，無量無數！
妙生，菩薩不應取其福聚！」
妙生言：「菩薩豈不取福聚耶？」
佛告妙生∶「是應正取，不應越取，是故說取。 
## 威儀寂靜
妙生，如有說言『如來若來、若去、若坐、若臥』者，是人不解我所說義！
何以故？妙生，都無去來，故名如來！
## 一合理相
妙生，若有男子女人以三千大千世界土地碎為墨塵。妙生，於汝意云何，是極微聚寧為多不？」 
妙生言：「甚多，世尊！
何以故？若聚性是實者，如來不說為極微聚極微聚！
何以故？極微聚者，世尊說為非極微聚，故名極微聚！
世尊，如來所說三千大千世界，說為非世界，故名三千大千世界！
何以故？若世界實有，如來則有聚執！
佛說聚執者，說為非聚執，是故說為聚執！」
「妙生，此聚執者，是世言論，然其體性，實無可說，
但是愚夫異生之所妄執！
## 知見不生
妙生，如有說云，『佛說我見、眾生見、壽者見、更求趣見』者，是為正說為不正耶？」
妙生言：「不爾，世尊！
何以故？若有我見如來說者，即是非見，故名我見！」
「妙生，諸有發趣菩薩乘者，於一切法應如是知、如是見、如是解！如是解者乃至法想，亦無所住！
何以故？妙生，法想法想者，如來說為非想，故名法想法想！
## 應化非真
妙生，若有人以滿無量無數世界七寶持用布施；
若復有人能於此經乃至受持、讀誦四句伽他，令其通利，廣為他人正說其義，以是因緣所生福聚極多於彼，無量無數！
云何正說？
無法可說，是名正說！」
爾時世尊說伽他曰：^gatha「一切有為法．如星翳燈幻．露泡夢電雲，^gatha應作如是觀！」 
爾時，薄伽梵說是經已，具壽妙生及諸菩薩摩訶薩、苾芻、苾芻尼、鄔波索迦、鄔波斯迦，一切世間天、人、阿蘇羅等，皆大歡喜，信受奉行。
